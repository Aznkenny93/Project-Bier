Amber 
Amber bier is geen soort op zich, maar verwijst naar de biersoorten die deze mooie kleur hebben. De kleur ontstaat doordat er tijdens het brouwproces bleke mouten worden gebruikt. Amber bier staat bekend om z’n volle en zachte smaak. Het biersoort is heeft aroma’s van geroosterde mout, vaak ook karamel en kent een fris karakter. 
Barley Wine 
Barley Wines hebben een volle gerijpte body en een alcoholpercentage oplopend tot 12%. Vandaar  de link naar wijn. Restsuikers maken het bier redelijk zoet. Geen alledaags bier vanwege de complexe smaak, wat komt door de grote doseringen gerst.
Belgian Ale
Belgische Ales zijn goudblonde tot donker bruine bieren met hoge alcoholpercentages (6,5 tot 9,5%) uit de Benelux. In moderne versies proef je vaak meer hoparoma’s, in traditionele Belgian Ales mout en fruitaroma’s.
Blond
Amerika omarmde in de jaren tachtig Belgisch Blond bier. Het strogele tot amberkleurige bier bevat 4 tot 8% alcohol. Amerikaans Blond bier smaakt hopachtig en het Belgische Blond bier fruitachtig.
Bock
Bockbier is van oorsprong Duits. Zowel Helles Bock (goud- of amberkleurig) als Dunkel Bock (koper of donker) hebben een opvallend droge afdronk en een nootachtige, beetje geroosterde smaak.
Brown Ale
Brown Ale is van origine een Engelse bierstijl. De bruine kleur varieert sterk. Geroosterde mouten domineren en geven tonen van karamel. Brown Ales zijn vaak zoetig met een klein zuurtje, de Amerikaanse hebben meer hoparoma.
Dubbel
Dubbel is een klassiek donker bier uit België. Gekarameliseerde mouten geven smaken van chocolade, karamel en noten. Het hogere alcoholpercentage (6 tot 8%) maakt de smaak complexer.
India Pale Ale
India Pale Ale (IPA) werd vroeger in Engeland gemaakt voor de in India gestationeerde Britten. Extra hop zorgde voor betere houdbaarheid. IPA’s zijn goud- tot koperkleurig. Engelse IPA’s zijn aards en bloemig, Amerikaanse IPA’s focussen meer op hoparoma’s, zoals citrus.
Lager
Lagers zijn zeer moeilijk te brouwen, omdat het kleinste foutje de smaak flink doet veranderen. De smaak is helder en zuiver met weinig hoparoma’s. Lagers zijn helder strogeel tot goud gekleurd.
Pale Ale
Pale Ale wordt gebrouwen met lichtere mouten. Pale Ale’s bevatten 4,5 tot 5,5% alcohol. De kleur is goud tot licht koper. Subtiele karameltonen maken Pale Ale’s rijker en voller van smaak dan Lagers.
Pils 
Wereldwijd zijn negen op de tien bieren die we drinken Pilseners. Ze bevatten 4,5 tot 5% alcohol en zijn heldergeel van kleur. Pils heeft een droge afdronk, hoog koolzuurgehalte en een dunne body.
Porter
Porters zijn vernoemd naar Britse havenarbeiders (port workers) die een voedzamer, zwaarder alternatief zochten voor hun reguliere bier. Porters zijn donker van kleur en bevatten tussen de 5 en 9 procent alcohol. De hopbitterheid van Porters wordt altijd vergezeld door geroosterde gerstemouten. Deze mouten zorgen voor de tonen van noten, chocola en toffee in het bier.
Quadrupel
Een Quadrupel gaat een stap verder dan een Tripel. Zwaar, amber tot donker bier, dat zoetig en kruidig is met tonen van rijp fruit. Het alcoholpercentage ligt tussen de 8,5 en 12%.
Saison
Saison is een middeleeuwse, winterse specialiteit uit Wallonië. Saison wordt nu het hele jaar gebrouwen. Het smaakt fruitig, droog en bitter op een prettige manier en ruikt wat bedompt.
Sour Beer
Een voornamelijk Belgische bier specialiteit. Door gebruik te maken van spontane of wilde gisten, krijgt dit bier zijn verassende zure smaak. Fruit, kandijsuiker of houtlagering brengen de smaak in balans.
Stout
In de 17e eeuw werd de naam Stout gebruikt voor de sterkere variant (tot 12% alcohol) van Porters. De kleur gaat van donkerbruin tot nagenoeg zwart. Geroosterde mout zorgt voor tonen van koffie en pure chocola.
Tripel
Goudblond, zwaarder bier. Om dit aan te duiden, werden er voorheen 3 kruizen op een vat gezet. Brouwerij Westmalle noemde dit bier als eerste Tripel. Deze bovengistende bieren bevatten 7 tot 11% alcohol. De schuimkraag is groot, dicht en romig.
Weizen 
Het Duitse Weizen (of Weißbier) bestaat uit minstens 50% tarwemout. Dit geeft een rijke, romige schuimkraag en maakt het een frisse dorstlesser. Typisch voor Weizen zijn de banaan- en kruidnagelsmaken met een zachte afdronk.
Wit
Witbier is een Belgische bierstijl van ruim vierhonderd jaar oud. Het heet zo vanwege de zeer lichte kleur en de troebelheid. Sinaasappelschil en korianderzaad zorgen voor een verfrissende smaak.
